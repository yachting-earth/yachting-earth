<?xml version="1.0" encoding="utf-8"?><feed xmlns="http://www.w3.org/2005/Atom" ><generator uri="https://jekyllrb.com/" version="4.3.4">Jekyll</generator><link href="https://yachting.earth/feed.xml" rel="self" type="application/atom+xml" /><link href="https://yachting.earth/" rel="alternate" type="text/html" /><updated>2025-07-02T20:37:36+03:00</updated><id>https://yachting.earth/feed.xml</id><title type="html">Yachting.Earth</title><subtitle>!J.A.Y.S.</subtitle><author><name>Tony Johansson</name></author><entry><title type="html">28000kr för vatten</title><link href="https://yachting.earth/segling/2025/07/02/vatten.html" rel="alternate" type="text/html" title="28000kr för vatten" /><published>2025-07-02T00:00:00+03:00</published><updated>2025-07-02T00:00:00+03:00</updated><id>https://yachting.earth/segling/2025/07/02/vatten</id><content type="html" xml:base="https://yachting.earth/segling/2025/07/02/vatten.html"><![CDATA[<p>På land tar man vatten många gånger för givet, det finns massor av det i kranen både varmt och kallt. På en båt är det lite annorlunda även om vi är omgivna av massor av vatten.</p>

<h2 id="vattenförbrukning">Vattenförbrukning</h2>

<p>På Freya använder vi i snitt 30 liter vatten per dag under högsäsongen. Vattnet går åt till att duscha efter bad för att slippa dra ombord  <em>saltvatten</em>, matlagning, tvätt av kläder, dryck (ett par liter om dagen) och tvätt av båt när vi seglat och fått saltvatten över däck.</p>

<p><img src="vatten.gif" alt="" /></p>

<blockquote>
  <p>När saltvatten dunstar så lämnar det salt efter sig vilket i sin tur suger åt sig fukt när temperaturen sjunker om nätterna och då blir båten blöt igen. Uppe på däck gör det kanske inte så mycket men saltet sprider sig gärna in i båten med hjälp av tassar och fötter och innan man vet ordet av är både soffan och sängen fuktig på kvällen pga saltet.</p>
</blockquote>

<p>Våra 30 liter fördelas på 2 personer (och en båt). Det är i runda slängar 110 liter mindre än vad som används ”per person”!! på land.</p>

<h2 id="watermaker">Watermaker</h2>
<p>Nu använder (slösar) vi lite mer vatten än vi faktiskt behöver och det beror på att vi har en watermaker eller avsaltningsanläggning som det så vackert heter på svenska ombord.</p>

<p>Vår watermaker som producerar ca 120 liter vatten i timmen vid en vattentemperatur mellan 20 och 27 grader.. Skulle vattnet vara bräckt (blandning av salt- och sötvatten som det är i Östersjön skulle vi producera mycket mer än så men. Men nu är vi ju inte där så vi får helt enkelt nöja oss med det vi får. Delarna till vår watermaker kostade oss strax under 30k och ett gäng timmar med blandade svordommar och skavda fingrar innan allt var installerat. Märket är en något tweekad MAB (watermaker.se) för saltnivån utanför Östersjön, vår kör vår med en annan motor och med dubbla 40 tums membran då vi testat lite olika varianter av delar åt Ulf.</p>

<p>Jag nämnde att vi använde 110 liter mindre vatten än vad en person gör på land. I relation är vår förbrukning minimal i relation mot snittförbrukningen av de som bor på land i Sverige då svenskar använder i genomsnitt 140 liter vatten per dygn.</p>

<p><em>Lite kuriosa, i vår tidigare båt Trull rymde vattentanken 140 liter och den klarade vi (2 personer) oss på ungefär en vecka…</em></p>

<p>Det är viktigt att komma ihåg att det mesta av vatten som går åt på land inte används till att dricka, utan till andra hushållssysslor. Efter lite googlande så får man fram en ungefärlig fördelning av hur vattnet används:</p>
<ul>
  <li>Personlig hygien (dusch, bad, handtvätt): Cirka 60 liter</li>
  <li>Toalettspolning: Cirka 30 liter</li>
  <li>Disk: Cirka 15 liter</li>
  <li>Tvätt: Cirka 15 liter</li>
  <li>Mat och dryck: Cirka 10 liter (varav bara 1-2 liter dricks direkt)</li>
  <li>Övrigt: Cirka 10 liter</li>
</ul>

<p>Nu är ju detta ett genomsnitt, och den faktiska förbrukningen kan såklart variera en massa beroende på individuella vanor, hur många man är i hushållet och vilka vitvaror man har. Till exempel drar en dusch på fem minuter ungefär 45-60 liter vatten, och en fylld diskmaskin eller tvättmaskin drar mindre vatten per enhet än om de körs halvfulla.</p>

<h2 id="virtuellt-vatten">Virtuellt vatten</h2>
<p>En annan ”liten” sak som många inte tänker på när det gäller vatten så finns det ett ett mått till på förbrukning, det ”virtuella vattnet”. Nu är det inte något vatten som finns på internet eller i molnet eller jo det är ju där det finns och kommer från.
Det “virtuella vattnet” är det som går åt för att producera mat, kläder och andra varor vi konsumerar, skulle vi räkna in även den så blir den totala vattenförbrukningen per person i Sverige något högre, uppemot 4000 liter per dag, globalt ligger förbrukningen på ca 5000 liter/dag (nästan 8000 liter/dag och person i USA)…</p>

<h3 id="några-exempel-på-virtuellt-vatten">Några exempel på virtuellt vatten.</h3>

<h4 id="livsmedel">Livsmedel:</h4>
<p>För att producera ett kilo nötkött går det åt cirka 15 400 liter virtuellt vatten, medan en liter mjölk kräver runt 1000 liter enligt Telge.</p>

<h4 id="kläder">Kläder:</h4>
<p>En t-shirt av bomull kan kräva upp till 2500 liter virtuellt vatten, och ett par jeans kan kräva upp till 8000 liter enligt WWF.</p>

<h4 id="elektronik">Elektronik:</h4>
<p>Tillverkningen av en bil kan kräva upp till 400.000 liter virtuellt vatten enligt Vesi.fi.</p>

<p>Det är ju tur att vattnet smyger in i kretsloppet igen efter att det används annars hade Freya snart stått på torra land.</p>

<p>För den som tycker det är kul så antingen googlar du “Virtuellt vatten” eller så klickar du dig in på ex <a href="https://sydvatten.se/vattenfakta/virtuellt-vatten/">Sydvatten</a> och läser mer.</p>]]></content><author><name>Tony Johansson</name></author><category term="Segling" /><category term="Freya" /><category term="Fix" /><summary type="html"><![CDATA[På land tar man vatten många gånger för givet, det finns massor av det i kranen både varmt och kallt. På en båt är det lite annorlunda även om vi är omgivna av massor av vatten.]]></summary></entry><entry><title type="html">Huston we got a proplem</title><link href="https://yachting.earth/2025/06/11/proplem.html" rel="alternate" type="text/html" title="Huston we got a proplem" /><published>2025-06-11T00:00:00+03:00</published><updated>2025-06-11T00:00:00+03:00</updated><id>https://yachting.earth/2025/06/11/proplem</id><content type="html" xml:base="https://yachting.earth/2025/06/11/proplem.html"><![CDATA[<p>Sedan vi köpte Freya har vi haft ett litet problem mellan kölen och rodret – nämligen propellern. Själva propellern är det i och för sig inget fel på, eftersom den i princip är ny då den levererades tillsammans med motorn. Däremot är dimensioneringen något galen, då den är lite för liten för både motorn och båten.</p>

<p>Det hela började med båtens tidigare ägare, som vänligt nog beslutade sig för att byta motor strax innan båten skulle säljas. Valet stod mellan en vanlig sugmotor utan turbo på 55 hk (en Volvo Penta D2-55) och en turbomotor på 75 hk. Eftersom prisskillnaden inklusive installation var obetydlig, valdes den större motorn på 75 hk – med tanken att fler hästkrafter är bättre, ungefär som med fordon på land. Hur god tanken än må ha varit, föll den på eget grepp, då ingen räknade på vilken motor och propeller som faktiskt var bäst lämpad för Freya – en segelbåt på 12 meter och 10 ton, med en vattenlinje på 9,5 meter, främst avsedd för långfärdssegling med allt vad det innebär.</p>

<p>Det här inlägget handlar visserligen inte om motorn i sig, men jag passar ändå på att flika in några högst personliga tankar och åsikter – det är ju trots allt <em>min</em> text, och lite bakgrund skadar inte att ha med sig längre ner i läsningen. Som jag ser det behöver en långfärdsbåt en motor som kan användas till att ladda batterier, värma vatten, ta sig in och ut ur marinor, och fungera som transport när vinden uteblir. Självklart ska den dra så lite diesel som möjligt per timme och helst kunna gå på låga varvtal utan att ta skada. Det står i tydlig kontrast till en turbomotor, som mår bäst av att gå på höga varv och under visst motstånd.</p>

<p>På tal om motstånd – nu börjar vi närma oss kärnan i problemet. Det motstånd en båtmotor utsätts för beror på hur stor propeller den driver. En större propeller skapar mer motstånd än en mindre, och propellerns storlek avgörs av:</p>

<ol>
  <li>
    <p>Vattenlinjens längd</p>
  </li>
  <li>
    <p>Motorns effekt (både vridmoment och hästkrafter)</p>
  </li>
  <li>
    <p>Motorns maxvarv</p>
  </li>
  <li>
    <p>Eventuell utväxling mellan motor och propeller</p>
  </li>
</ol>

<p>Dessa fyra faktorer kan, med lite matematik, användas för att beräkna en teoretisk maxfart och marschfart.</p>

<p>När motorn köptes levererades Volvo D2-75 tillsammans med en 17x13-tums propeller (de har nu gått upp till 18x13 tum), vilket var det största fasta alternativet med tre blad. För att hoppa lite i förväg: Freya kräver, med den här motorn, en 20x13-tums propeller – alltså en som är cirka 7,5 cm större än originalet. Och då har jag inte ens räknat på skillnaden i bladyta mellan den medföljande propellern och den som faktiskt vore lämplig.</p>

<p>Hur som helst – om någon (t.ex. företaget som sålde motorn) hade bemödat sig att lägga åtminstone fem minuter på att räkna på båt och motor innan försäljningen, hade de snabbt upptäckt att det inte bara skulle bli dyrare för kunden att montera en Volvo Penta D2-75 med standardpropellern från Volvo – det skulle dessutom vara dåligt för både propellern och motorn.</p>

<p>När en dieselmotor belastas för lätt på grund av det låga motståndet från en liten propeller, leder det till kalla avgaser och dåligt laddtryck (om det är en turbo). Båda dessa problem skapar bekymmer för ägaren både på kort och lång sikt, med risk för koksbildning i avgaskröken och en försämrad turbo som följd. Den lilla propellern “slirar” mer och förlorar kraft, samtidigt som den kaviteterar i onödan, vilket förkortar propellerns livslängd.</p>

<p>Det kan tänkas att varven som installerar dessa komponenter gnuggar händerna bakom ryggen på kunden, eftersom de ofta får en beställning på turborenovering lite senare. Det innebär att de kan skicka en rejäl faktura för arbete och kanske en ny turbo. En briljant affärsplan – om än i samma kategori som telemarketingbolag eller indiska bitcoin-scammers.</p>

<p>Om vi gör en nulägesanalys med den propeller som sitter på i dagsläget, är vår marchfart mellan 4 och 4,5 knop vid 2000–2100 varv per minut. Vår turbo borde leverera 0,6 bar, men just nu ger den bara 0,3 bar. Det är uselt för en båt som vår med den motorn som sitter i.</p>

<p>Att vi varje vinter måste riva ner och serva/rengöra vår turbo eftersom den slår igen, även när vi regelbundet bränner ur den genom att låta motorn gå nästan på maxvarv, skvallrar om att något inte står rätt till.</p>

<p>Tillbaka till ämnet: vi har som sagt räknat lite på vilken propeller som skulle vara lämplig och kommit fram till att en trebladig 20x13 tums propeller skulle vara perfekt för Freya och hennes motor. Så här kom vi fram till det.</p>

<p><img src="beräkning.jpg" alt="" /></p>

<h3 id="vi-börjar-med-att-räkna-ut-vilken-pitch-vår-propeller-behöver">Vi börjar med att räkna ut vilken pitch vår propeller behöver</h3>

<p>Först räknar vi om vattenlinjen från meter till fot.</p>

\[\text{Vattenlinje} = 9{,}4 \text{ m} \times 3{,}25 = 30{,}83 \text{ fot}\]

<p>Med hjälp av vattenlinjen i fot kan vi sedan beräkna båtens teoretiska skrovfart genom att ta roten ur vattenlinjen och multiplicera med 1,34</p>

\[\text{Skrovfart} = \sqrt{30{,}83} \times 1{,}34 = 7{,}44 \text{ knop}\]

<p>Föredrar du att räkna med meter istället för fot använder du istället:</p>

\[\text{Skrovfart} = \sqrt{9{,}4} \times 2{,}427 = 7{,}44 \text{ knop}\]

<blockquote>
  <p>Skrovfarten kallas även deplacementshastighet. Det är den fart där en båts bogvågsvåglängd är lika lång som båtens längd i vattenlinjen. Överskrider båten den hastigheten (utan att plana) blir båtens effektivitet mycket lägre eftersom den börjar färdas uppför vågen som den själv skapar. Vilket betyder att den färdas i en uppförsbacke utan slut.</p>
</blockquote>

<p>Nu när vi har full koll på vår skrovfart kan vi beräkna hur många fot vi färdas på en minut genom att multiplicera farten i knop med 101,3.</p>

\[\text{Distans/min} = 7{,}44 \times 101{,}3 = 753{,}67 \text{ fot/min}\]

<blockquote>
  <p>För dig som funderar på varför vi krånglar till det med fot istället för meter beror det på att propellrar hänger ihop med båtar och där räknas saker och ting i knop, fot, inches och distansminuter med mera. Det har inget att göra med att hela den maritima världen tycker att USA använder rätt måttsystem.</p>
</blockquote>

<p>Nu vet vi hur snabb båten kan vara, så nästa steg är att räkna ut hur snabbt vår propeller kan snurrar när den går som snabbast. Det gör vi genom att titta på motorns maxvarv i kombination med växellådan mellan motorn och propellern. I vårt fall, med en Volvo Penta D2-75, är maxvarvet 2700–3000 rpm och mellan motor och propeller har vi ett 150S segeldrev med utväxlingen 2,19:1. Det betyder att när motorn snurrar 2,19 varv så snurrar vår propeller 1 varv.</p>

\[\frac {3000}{2{,}19} = 1369 \text{varv/minut}\]

<p>Vid 3000 rpm ger det 1369 varv per minut. Eftersom vi har en växellåda, flera kugghjul och annat i motorn som orsakar viss förlust, väljer vi att räkna på 90 % effekt istället för 100 %. För att komma lite närmare sanningen drar vi därför av 10 %:</p>

\[1369 \times 0{,}9 = 1232 \text{varv/min}\]

<p>Nu när vi räknat ut hur många varv propellern teoretiskt kan snurra per minut går vi raskt vidare till att räkna ut vilken lutning (pitch) propellerbladen ska ha. Om vi ser propellern som en korkskruv som skruvas in i en kork (vad annars används en korkskruv till?) så slirar den inte, utan ett varv skruvar den in sig en viss sträcka. För att räkna ut vilken pitch propellerns blad ska ha för att båten ska färdas 753,67 fot/minut vid 1232 varv/minut delar vi helt enkelt sträckan med varvtalet och multiplicerar med 12 för att få hur många tum propellerns pitch behöver.</p>

\[\text{Sträcka/Varv} = \frac{753{,}67}{1232} \times 12 = 7{,}33 \text{tum}\]

<p>Du som läste noga tidigare kommer självklart ihåg att propellern vi behöver har en pitch på 13 tum och inte 7,33. Det beror på att vattnet tyvärr (eller tack och lov för de som dyker från höga höjder) inte har samma densitet som kork, vilket gör att propellern slirar i vattnet – precis som en bil lätt slirar på grus när man gasar för mycket.</p>

<p>Detta gör att vi behöver räkna på något som inom propellerspråk kallas för slippage, eller kort och gott slip. Det kan såklart göras mycket avancerat, men här håller vi oss till uppskattade värden. För propellrar med tre blad kan man räkna med 40–45 % slip, vilket ger en propellereffekt på 55–60 %. Vi knuffar undan vår OCD och väljer ett medelvärde på 57,5 % för att kunna räkna vidare och få fram vår pitch med slip.</p>

\[\frac{7{,}33}{0{,}575} = 12{,}75 \text{tum}\]

<p>Då marknaden är långt från mättad av propellrar med en pitch på 12,75 tum tar vi oss friheten att avrunda upp till 13 tum.</p>

<h3 id="jey-vi-har-nu-kommit-halvvägs">Jey! Vi har nu kommit halvvägs…</h3>

<p>Nästa steg är att lista ut hur stor vår propeller ska vara. Storleken har betydelse, oavsett vad de säger på varvet.</p>

<p>För att beräkna vilken diameter en propeller kan ha behöver vi veta hur båten ser ut under ytan. Det vi söker är avståndet mellan propelleraxeln och skrovet för att kunna räkna ut propellerns maximala storlek. Det är inte bara viktigt att den får plats utan också att den inte skavar hål i skrovet. Vi måste komma ihåg att när en propeller snurrar skapas många virvlar när den knuffar vatten bakåt och båten framåt (Newtons tredje lag, som kort och gott säger att för varje kraft finns en lika stor men motriktad kraft).</p>

<p>För att kraften ska bli så “ren” som möjligt behöver vi ha ett litet avstånd mellan propellern och skrovet (markeringen i orange på bilden nedan). Enligt många tester är konsensus att det ska vara minst 10–15 % fritt. I vårt fall har vi nästan 30 % med en 20-tums propeller.</p>

<p><img src="skrov.png" alt="" /></p>

<p>I vårt fall är avståndet mellan axel och skrov 32 cm, så vi har inga som helst problem med att montera vilken propeller som helst (med lite måtta, såklart).</p>

<p>Nu när vi vet att vi kan montera vilken propeller som helst kan vi räkna ut hur stor den faktiskt kan vara. För att göra det behöver vi veta hur många hästkrafter motorn kan leverera till propellern. På fikonspråk kallas detta Shaft Horse Power (SHP). Det är något man hittar i dokumentationen för motorn. I vårt fall är det 72 hk, men för att vara lite konservativa räknar vi med 65 hk istället.</p>

<p>Propellerns diamter beräknas enligt följande formel</p>

\[D = \times \frac{632{,}7 \times SHP^{0{,}2}}{RPM^{0{,}6}}\]

<p>Vilket i vårt fall ger</p>

\[D = \frac{632{,}7 \times 65^{0{,}2}}{1232^{0{,}6}} = 20{,}7 \text{tum}\]

<p>Sist men inte minst behöver vi räkna ut bladytan, det vill säga hur stor yta propellern har att jobba med för att driva vattnet – lite som att man skaffar bredare däck för att bilen ska få bättre grepp mot asfalten.</p>

<p>Beräkningen av bladytan är lite knepigare:</p>

\[Bladyta = \frac {100 \times SHP}{Skrovfart} \times \sqrt{Skrovfart}\]

<p>Vilket för oss betyder</p>

\[Bladyta = \frac{100 \times 65}{7{,}44} \times \sqrt{7{,}44} = 320 \text {tum}^2\]

<p>Det är förstås inte bara att knacka på hos en propellertillverkare och säga: “Hej, jag vill ha en 20-tumspropeller med en bladyta på 320 tum².” Eller jo, det kan man kanske – men det innebär med största sannolikhet att propellern måste specialtillverkas, vilket lär kosta skjortan. Ett alternativ är att istället fundera på om man ska välja en 2-, 3- eller 4-bladig propeller. En propeller med fler blad har en större yta och det finns diagram likt den nedan som kan användas för att hitta rätt. Värt att tänka på är att utvecklingen av propellrar inte står still så det som var rätt 30 år sedan behöver inte vara det idag vilket du märker om du studerar bilden nedan lite närmre efter du läst klart hela texten.</p>

<p><img src="bladyta.jpeg" alt="" /></p>

<p>I stora drag handlar det om hur båten ska användas – därefter följer en gigantisk kompromiss. I princip kan man säga att en 3-bladig propeller har bra balans, små vibrationer och ger maximal toppfart (bra vid transport), medan en 4-bladig propeller ger betydligt bättre drag vid låga varvtal (bra vid manövrering i trånga marinor), men med något lägre toppfart.</p>

<p>I vårt fall, där vi inte har som hobby att manövrera i marinor, var valet enkelt – vi siktar in oss på en 3-bladig propeller. Att den 4-bladiga skulle kosta nästan 20 000 kronor mer har förstås inte alls med saken att göra. Inte det minsta.</p>

<h3 id="slutsats">Slutsats</h3>

<p>Efter mycket räknande och ytterligare justeringar av siffrorna för varvtal och effekt kom vi fram till att en 3-bladig propeller med en diameter på 20 tum och en stigning på 13 tum skulle vara optimalt för hur vi använder båten och motorn. Därefter återstod bara att hitta en tillverkare som, enligt oss och i skrivandets stund, erbjuder det bästa alternativet som matchar våra kriterier.</p>

<p>Efter lite letande hittade vi ett djuplodande propellertest från Yachting Monthly, publicerat i maj 2009. Inför testet bad tidningen ett antal propellertillverkare att rekommendera den bästa propellern för deras testbåt. Därefter testades varje propeller på samma båt och under samma förhållanden. Resultatet visas här:</p>

<p><img src="hastighet_propwalk.jpeg" alt="" />
<img src="drag_stop.jpeg" alt="" /></p>

<p>Som nämnt tidigare var vi ute efter maximal fart – syftet är att kunna förflytta oss längre sträckor per tidsenhet när det är dåligt med vind. Jag skriver just “längre sträckor per tidsenhet” eftersom en båtmotor mäter hur många timmar den varit igång, inte hur långt den “kört”. Det innebär att om en propeller bara ger 4 knop så måste motorn gå dubbelt så länge som med en propeller som ger 8 knop.</p>

<p>Med det i åtanke seglade Flexofold 3-bladig snabbt upp till toppen på vår lista. Att den dessutom genererade mest kraft bland deltagarna ser vi som en fördel – det är kanske inte så konstigt då fart och kraft ofta hänger ihop.</p>

<p>När det gäller kraft bakåt och stoppsträcka är Flexofold inte riktigt lika imponerande, särskilt i jämförelse med en standardpropeller. Men eftersom vår nuvarande “standardpropeller” är mellan 3 och 4 tum för liten, misstänker vi att Flexofold ändå kommer prestera bättre även där.</p>

<p>Propwalk beskriver hur mycket propellern drar i sidled, särskilt när båten backar. Det finns två sidor av myntet här: propwalk är irriterande när man backar mot en brygga eller i trånga utrymmen, eftersom båten drar i sidled istället för rakt bakåt. Meeeen – propwalk är toppen när man lägger till långsides vid bryggor. Man in i vinkel, styr in stäven för att sedan lägga i backen och låta propellern dra in aktern.</p>

<p>För Flexofold 3B innebär det att propwalk är bättre när vi backar (bättre kontroll) men sämre vid tilläggning långsides. För oss, med en båt som har semilång köl, betyder det att Freya blir lite bättre på att backa – vilket är bra – men lite sämre vid långsidstilläggning. Det är en kompromiss vi gärna tar.</p>

<blockquote>
  <p>Kuriosa: Propwalk påverkar faktiskt även båten när den går framåt, men där kompenserar rodret för sidokraften så det är nästan omöjligt att märka.</p>
</blockquote>

<h3 id="slutsats-igen">Slutsats (igen)</h3>

<p>Vi har nu beställt en 3-bladig Flexofold med måtten 20×13 tum – för en hiskelig mängd pengar. Som tur var lyckades vi pruta lite, så fakturan kommer nog sluta svida ungefär samtidigt som propellern är monterad. När det är gjort uppdaterar vi såklart med resultatet.</p>

<h3 id="sist-men-inte-minst">Sist men inte minst</h3>

<p>För dig som vill läsa mer för att auditera mina beräkningar ovan så kan jag varmt rekommendera följade böcker inom ämnet:</p>
<ul>
  <li>Marin Diesel Engines av Nigel Calder</li>
  <li>Propeller Handbook av Dave Gerr</li>
  <li>Tha Nature of Boats av Dave Gerr</li>
  <li>The Ultimate Propeller test - Yachting Monthly, publicerat i maj 2009</li>
</ul>

<p><img src="flexofold.webp" alt="" /></p>]]></content><author><name>Tony Johansson</name></author><category term="segling" /><summary type="html"><![CDATA[Sedan vi köpte Freya har vi haft ett litet problem mellan kölen och rodret – nämligen propellern. Själva propellern är det i och för sig inget fel på, eftersom den i princip är ny då den levererades tillsammans med motorn. Däremot är dimensioneringen något galen, då den är lite för liten för både motorn och båten.]]></summary></entry><entry><title type="html">Lite om våra batterier och dess inställningar</title><link href="https://yachting.earth/2025/06/10/batteri.html" rel="alternate" type="text/html" title="Lite om våra batterier och dess inställningar" /><published>2025-06-10T00:00:00+03:00</published><updated>2025-06-10T00:00:00+03:00</updated><id>https://yachting.earth/2025/06/10/batteri</id><content type="html" xml:base="https://yachting.earth/2025/06/10/batteri.html"><![CDATA[<p>På sidan om Freya (<a href="https://yachting.earth/freya/">länk</a>) står det några rader om elektroniken ombord och även ett par ord om våra batterier. Det här inlägget kommer dock att ta upp i lite mer detalj hur laddningen av våra batterier är optimerad för vår utrustning och användning.</p>

<p>Men först lite kort om vad vi faktiskt har ombord som har med batterier och laddning att göra.</p>

<p>Vi har två primära laddningskällor, generatorn på motorn och våra solpaneler.</p>

<h2 id="generator">Generator</h2>
<p>Vi börjar lite kort med generatorn som är en 115A temperaturstyrd generator som sitter standard på Volvo Penta D2-75 (och många andra modeller), vår generator ger vid optimala förhållanden max 14.4V in i systemet när den laddar fullt. De där 14.2 volten gör att vi kan ladda våra LiFePO4 batterier utan att riskera att våra BMSer kopplar bort hela eller delar av banken med risk för strömspikar till följd om de skulle tycka att banken är fulladdad, det tillsammans med att den är temperaturreglerad gör att vi inte heller behöver använda en DC/DC laddare mellan generatorn och våra batterier då generatorn helt enkelt sänker effekten när den börjar bli för varm.</p>

<p>Då vi för några år sedan gick över helt och hållet till en enbankslösning, utan det klassiska startbatteriet, bestående av 2x280Ah Litium batterier behöver vi inte heller fundera på dioder eller andra laddfördelare. Vårt extremt avancerade system består av en kabel direkt från generatorn till våra batterier eller rättare sagt till bankens busbar, inget annat. Eller jo, en BMV-712 som mäter hur mycket som laddas eller förbrukas, lite som en tankmätare fast för batterier.</p>

<h2 id="solpanelerna">Solpanelerna</h2>
<p>I skrivandets stund har vi 3 solpaneler som ger 215W styck, spänning vid Vmax är 37V,4 men de smyger gärna upp till strax över 41 när solen tar i på riktigt, Pmax är 5,75A. Panelerna är kopplade i parallell till en liten busbar som sedan löper vidare via en 16mm2 kabel till batteribanken och en 100/30 MPPT från Victron.</p>

<p>Den skarpsynte ser ganska fort att vår MPPT är lite i underkant av vad våra solpaneler ger, det är ett medvetet val då vi uppgraderat från 2 paneler till 3 och ger numera max laddning under så kort tid per dag (3-4 timmar) vilket gör att vi bara “förlorar” 15-20Ah laddning pga att den blå toppen av laddkurvan klipps av.</p>

<p><img src="current.jpeg" alt="" /></p>

<p>Nu till själva inställningarna och de lite mer tekniska tankarna runt det hela.</p>

<h3 id="bms">BMS</h3>
<p>Vi börjar med inställningen av våra BMSer, kort och gott är de ställda att fungera som skydd för våra batterier och styr därför inget med laddningen (det överlämnar vi med varm hand åt vår MPPT). Det betyder att BMSen fungerar som “säkring” om vår laddkrets skulle hitta på något oförutsett.
Skulle vi ladda för mycket så kopplar vår BMS bort batteriet om laddningen överstiger 3,65V per cell eller 15,00V totalt, detsamma gäller om volten kryper under 2,50V per cell eller under 11,00V totalt.
Våra BMSer skyddar även batteriet om laddningen skulle överskrida 75A eller uttaget från batteriet skulle ta sig upp till 150A, då våra batterier är monterade parallellt betyder det att vi skulle behöva ladda över 150A eller dra över 300A för att banken skulle kopplas bort vi har inte tillräckligt med elektriska apparater att koppla in för att komma upp till de nivåerna.</p>

<p><img src="bms.jpeg" alt="" /></p>

<h3 id="mppt-maximum-power-point-tracker">MPPT (Maximum Power Point Tracker)</h3>
<p>Vår MPPT (solcellsregulator) ser till att omvandla energin i solens strålar som våra solpaneler fångar till något vi kan använda eller lagra i våra batterier. Då litium skiljer sig något åt från vanliga AGM eller de klassiska bly/syra batterierna behöver man tänka till liiiite mer än vanligt, dock långt ifrån vad alla “experter” anser att man behöver. Att installera lithium är ingen kärnfysik som kräver en professorexamen för att få saker och ting att fungera.</p>

<p>Då ett batteri är uppbyggt av 4 celler där varje cell kan laddas till 3,65V betyder det att hela banken behöver laddas till 3,65x4=14,6V för att bli fulladdad. Nu är det dock så att ett lithiumbatteri inte tycker om att laddas fullt utan mår som allra bäst när det är halvfullt (eller halvtomt beroende på vilken sorts person du är) så vi har ställt in vår MPPT enligt nedan för att batteriet ska må så bra som möjligt. Vår MPPT har ett gäng inställningar så att laddningens olika faser kan justeras att passa batteribanken och hur den används så bra som möjligt, de olika faserna är bulk, absorption och float.</p>

<p><img src="steg.jpg" alt="" /></p>

<p>Bulkfasen betyder i vårt fall att MPPTn kommer göra sitt bästa när solen går upp på morgonen att så fort som möjligt med maximal ström (A) ladda upp batteriet till 13,8V. När 13,8V har nåtts går MPPT’n in i nästa fas, absorptionsfasen.</p>

<p>Under absorptionsfasen ändras upplägget och istället för att försöka leverera maximal ström går MPPTn över till att hålla spänningen (V) konstant. I vårt fall händer detta vid 13,8V och den fasen varar tills dess att laddströmmen (tail current) går under 2A. Detta är något som vi tittar närmre på att justera då “best practice” säger att tail current för litium bör ligga mellan 0.02C och 0.05C vilket i vårt fall skulle vara mellan 11.2 och 28A. Enda orsaken till att justera upp tail current skulle vara för att låta systemet gå över till float, som är nästa steg, tidigare om vi använder förbrukare som gör att stömmen inte går under 2A vilket gör att max absorbtionstid skulle behöva triggas för att nästa laddfas skulle aktiveras, men å andra sidan spelar det ingen som helst roll för systemet om det är ligger i absorption eller float då spänningen är satt till 13,8V på båda i vårt fall.</p>

<p>På tal om nästa laddfas, float. Tanken med float är att när batteriet är fulladdat ska spänningen sänkas till en lägre, konstant spänningsnivå. Syftet är att hålla batteriet fulladdat genom att kompensera för självurladdning, utan att överladda eller stressa batteriet. I vårt fall har float satts till samma värde som absorptionsfasen dvs 13,8V. Vid den spänningen ligger som känt våra batterier redan inom sin “sweet spot nivå” så det finns inget skäl till att sänka spänningen ytterligare. Att ligga kvar på samma spänning gör att eventuell förbrukning primärt hämtas direkt från solpanelerna och MPPTn utan att belasta batteribanken vilket är en liten bonus.</p>

<p><strong>Sammanfattningsvis ser det ut såhär:</strong>
Bulk laddar upp till 13,8V
Absorption håller 13,8V tills laddningen sjunker under 2A.
Float fortsätter hålla 13,8V tills spänningen sjunker 0,5V till 13,3V vilket är vår re-bulk voltage offset som triggar en ny bulk cykel. Det sker i regel endast under nätterna eller riktigt tråkiga dagar utan sol.</p>

<p>Ovanstående är vår generella laddcykel så om du läst såhär långt undrar du kaanske hur vi säkerställer att våra celler (inte de små grå utan de stora blå) är balanserade? Det är en bra fråga då många BMSer kräver en viss spänning för att starta balanseringen av cellerna. I vårt fall använder vi BMSer från Daly och de börjar i regel balansera celler när spänningen överskrider 3,4V/cell dvs när banken är laddad till ca 13,6V. Anledningen till att jag skriver ca 13,6V beror inte på att jag inte kan multiplicera 3,4x4 utan för att en cell kan nå 3,4V innan en av kompisarna i samma batteri gör det så balanseringen kan starta lite tidigare eller lite senare. Daly säger att deras BMSer drar 50-75mA från den cell som har högst spänning, jag har dock sett att de drar så lite om 30mA och på en cell som har 280Ah kan balanseringen ta lite tid, ganska mycket tid..</p>

<p>För att vara säkra på att balanseringen ska starta och för att ge batteribanken en liten boost då och då (framför all under vinterhalvåret då vi inte använder motorn så ofta) justerar vi laddningen till 14,4V istället för 13,8V en gång i månaden. Det görs genom att använda equalization-funktionen i vår MPPT. Den är primärt avsedd för att användas tillsammans med bly/syra-batterier för att förhindra sulfatering och syraskiktning. Det gäller såklart inte i vårt fall, utan vår inställning är sådan att en gång i månaden startar en schemalagd equalization där målspänningen är ställd på 14,4V och att den spänningen ska hållas under 90 minuter. Efter det återgår MPPT:n till float och 13,8V.</p>

<p>Fler saker än så är det inte, vi gillar att hålla det så enkelt som möjligt utan massa dyra och komplicerade prylar som man bara måååååste ha för att båten ens ska kunna lämna bryggan för en kvällssegling i skärgården.</p>

<p>Ja just det, ett par små avslutande detaljer:</p>

<ul>
  <li>Våra celler håller sig fortrande inom ett 0,005-0,001V</li>
  <li>Vi kan starta motorn utan några problem med lithium, den startar till och med fint med bara ett aktivt lithium batteri (även med växel i).</li>
  <li>Nej, vår generator har inte brunnit upp och kommer inte heller göra det inom några minuter bara för att vi laddar lithium med den utan DC/DC laddare eller Balmar regulator.</li>
</ul>]]></content><author><name>Tony Johansson</name></author><category term="batteri" /><summary type="html"><![CDATA[På sidan om Freya (länk) står det några rader om elektroniken ombord och även ett par ord om våra batterier. Det här inlägget kommer dock att ta upp i lite mer detalj hur laddningen av våra batterier är optimerad för vår utrustning och användning.]]></summary></entry><entry><title type="html">Lovište</title><link href="https://yachting.earth/2024/05/20/Loviste.html" rel="alternate" type="text/html" title="Lovište" /><published>2024-05-20T00:00:00+03:00</published><updated>2024-05-20T00:00:00+03:00</updated><id>https://yachting.earth/2024/05/20/Loviste</id><content type="html" xml:base="https://yachting.earth/2024/05/20/Loviste.html"><![CDATA[<p>Efter vårt pitstop i Žuljana på vår väg från Slano hittade vi en skyddad vik precis vid byn Lovište, då det både var en säker och trevlig ankring valde vi att stanna några extra dagar då det var lite halvtråkigt väder på ingång samtidigt som vi hade en del projekt att ta hand om.</p>

<p>“Byn” i sig var inte mycket att hurra för, en liten och överprisad matbutik med ett sortiment som skulle få en cuban med ransoneringskort att bli besviken, vad vi däremot hittade längs strandpromenaden var en trevlig restaurang/pub med helt klart humana priser, det blev både en och två öl den eftermiddagen.</p>

<p><img src="pup.jpg" alt="" /></p>

<p>Förutom att ge levern träningsvärk passade vi även på att laga ljuddämparen som börjat läcka (igen). Det var iofs ett år sedan sist men dåliga svetsfogar, tunt gods, och saltvatten blandat med avgaser och vibrationer sätter sina spår. Efter en hel drös med svordomar var ljuddämparen både bortplockad, slipad, lagad med kemisk metall och monterad. Kemisk metall är något som jag för övrigt rekommenderar att alla ska ha en burk i skafferiet!</p>

<p><img src="radar.png" alt="" /></p>

<p>Jag nämnde att vi stannade lite längre då vi hade halvtråkigt väder på ingång. Vi fick både en hel massa vind och ganska rejält med regn en av nätterna. När det är natt och busväder brukar vi ha radarn igång för att se andra båtar vad som händer runt oss då det händer både lite titt som tätt att ankare släpper och båtar börjar dragga när det friskar i.  Bilden ovan är radarskärmen när det öste ner som bäst, i vanliga fall kan man se både land och båtar som vita “blobbar” men just den här natten gick det sådär. I snöröken på bilden döljer sig minst 5 båtar och en en hel del “vik” (bilden nedan) runt oss. Nätter som denna är det skönt att man gjort hemläxan och både ankrat långt från andra båtar med både snubber och massor av kätting ute.</p>

<p><img src="loviste.png" alt="" /></p>]]></content><author><name>Tony Johansson</name></author><category term="segling" /><summary type="html"><![CDATA[Efter vårt pitstop i Žuljana på vår väg från Slano hittade vi en skyddad vik precis vid byn Lovište, då det både var en säker och trevlig ankring valde vi att stanna några extra dagar då det var lite halvtråkigt väder på ingång samtidigt som vi hade en del projekt att ta hand om.]]></summary></entry><entry><title type="html">Zavala</title><link href="https://yachting.earth/2024/05/20/Zavala.html" rel="alternate" type="text/html" title="Zavala" /><published>2024-05-20T00:00:00+03:00</published><updated>2024-05-20T00:00:00+03:00</updated><id>https://yachting.earth/2024/05/20/Zavala</id><content type="html" xml:base="https://yachting.earth/2024/05/20/Zavala.html"><![CDATA[<p>Efter ett par dagar i Lovište var det dags att fortsätta norrut mot Split men vädret ville något helt annat så efter några timmar för motor fick dagen avslutas med lite segling i mer eller mindre obefintlig vind så det där med att ta oss till Split fick helt enkelt vänta ytterligare en dag.</p>

<p>Istället ankrade vi i en liten, med betoning på liten, på norra sidan av den lilla ön Otok Šćedro. För er som inte är bevandrade i den Greki. jag menar den Kroatiska geografin så är Otek Šćedro en liten ö som har ett par restauranger och några mysiga vikar. Det som är lite kul är att Otek Šćedro tydligen betyder “god dag” på kroatiska enligt Google men vad det faktiskt betyder är “Ön Šćedro”, det är uppenbart att det inte gåt att lita på någon. Nu spekar det inte någon vidare roll vad ön heter eller kallas då det inte finns någon som helst anledning att besöka den om man inte måste.</p>]]></content><author><name>Tony Johansson</name></author><category term="segling" /><summary type="html"><![CDATA[Efter ett par dagar i Lovište var det dags att fortsätta norrut mot Split men vädret ville något helt annat så efter några timmar för motor fick dagen avslutas med lite segling i mer eller mindre obefintlig vind så det där med att ta oss till Split fick helt enkelt vänta ytterligare en dag.]]></summary></entry><entry><title type="html">Slano</title><link href="https://yachting.earth/2024/05/18/Slano.html" rel="alternate" type="text/html" title="Slano" /><published>2024-05-18T00:00:00+03:00</published><updated>2024-05-18T00:00:00+03:00</updated><id>https://yachting.earth/2024/05/18/Slano</id><content type="html" xml:base="https://yachting.earth/2024/05/18/Slano.html"><![CDATA[<p>Efter ett par nätter på ankringen strax utanför Dubrovnik (vid byn/ön Kolocep som tydligen uttalas Kolotjep) kände vi att det var läge att ta oss vidare vi ska ju trots allt norrut till Venedig och då kan man ju inte sitta fast hur länge som helst på samma ställe, allra minst om det stället inte är något vidare att sitta fast på. Läs ganska trist ankringsvik med massa turbåtar som kör ut och in dagarna i ända.</p>

<p><img src="slano.png" alt="" /></p>

<p>Vi satte segel och tog oss med ryslig fart (se nedan) det stora och långa klivet till Slano som låg hela 2 timmar och knappt 10 nm norrut. Slano visade sig vara en typisk kroatisk by, hur vi nu kan veta det efter att ha spenderat hela 2 nätter i Kroatien utan att gå i land? Om antagandet nu stämmer så gillar vi nog Kroatien i alla fall, de få personer vi träffade när vi var i land var trevliga och priserna var inte så farliga som vi tidigare fått höra från andra som varit här. Det är nog som med storfiskaren, lite skarvande här och där för att göra det hela lite mer intressant.</p>

<p>Det vi (läs Tony) gillade bäst i byn var den lokala restaurangen/pizzerian som både hade billig öl, supergod pizza (bättre än Italien), trevlig personal och grymt snabbt wifi. Skulle du råka vakna i Slano en vacker dag se till att svänga förbi Maestral som ligger mitt i “byn”, lätt värt ett besök.</p>

<p>Gällande den där rysliga farten jag nämnde tidigare, det är nästan som att åka berg-och-dalbana när det svartnar för ögonen. 🤣</p>

<p><img src="slano-sailserver.png" alt="" /></p>]]></content><author><name>Tony Johansson</name></author><category term="segling" /><summary type="html"><![CDATA[Efter ett par nätter på ankringen strax utanför Dubrovnik (vid byn/ön Kolocep som tydligen uttalas Kolotjep) kände vi att det var läge att ta oss vidare vi ska ju trots allt norrut till Venedig och då kan man ju inte sitta fast hur länge som helst på samma ställe, allra minst om det stället inte är något vidare att sitta fast på. Läs ganska trist ankringsvik med massa turbåtar som kör ut och in dagarna i ända.]]></summary></entry><entry><title type="html">Dubrovnik</title><link href="https://yachting.earth/2024/05/15/Dubrovnik.html" rel="alternate" type="text/html" title="Dubrovnik" /><published>2024-05-15T00:00:00+03:00</published><updated>2024-05-15T00:00:00+03:00</updated><id>https://yachting.earth/2024/05/15/Dubrovnik</id><content type="html" xml:base="https://yachting.earth/2024/05/15/Dubrovnik.html"><![CDATA[<p>Överseglingen från Italien till Kroatien gick mer eller mindre som väntat. Plattläns med stadig sydlig vind mellan 20 och strax under 40 knop, bortsett från ett f–bannat j–la rullande pga medföljande sjö som haft både lång och god tid på sig att bygga till sig gick det hela som en dans. Vi var glada att vi skapp ha vinden i nosen då det hade varit långt från så “trevligt” som vi hade det.</p>

<p>Freya tågade på fint med Sarah vid rodret. Sarah står för <strong>S</strong>elf <strong>A</strong>djusting <strong>R</strong>eliable <strong>A</strong>utomatic <strong>H</strong>elm och är vår autopilot. Det fina med “henne” är att hon har massa sensorer som mäter allt från hur mycket det lutar, hur branta vågorna är (genom att mäta hur mycket stäven på båten pekar upp eller ner), båtens rotation, rodervinkel, vinden, hastigheten och såklart kursen. Det gör att hon håller spåret extremt väl även i dåligt väder och när vågorna börjar bygga. Det gjorde att vi kunde sitta inne hela resan utom när vi behövde justera segelsättningen (läs reva).</p>

<p><img src="kroatien.png" alt="" /></p>

<p>Överfarten som var 158 nm/292 km tog strax under 30 timmar, man får inte ha bråttom när man seglar. :)</p>

<p>När vi lämnade Italien var det sol och vackert väder vilket sakta ändrade sig under natten till åska och ösregn när vi närmade oss den kroatiska sidan.</p>

<p>Tyvärr kastade kameran in handduken på grund av vädret men det korta klippet nedan ger en liten hint om det väder Kroatien välkomnade oss med. :)</p>

<center>
    <video width="480" height="854" controls="controls">
      <source src="rain.mp4" type="video/mp4" />
    </video>
</center>

<p>När vi väl hittat fram gick det hela lite lättare då Kroatien numera är med i både EU och Schengen gick inklareringen som en dans, det enda vi behövde göra var att svänga förbi hamnkaptenen i Dubrovnik och betala båtskatten för 2024 vilket i Freyas fall landade på 63€ sen var allt klappat och klart. Om du som läser det här råkar vara på väg åt samma håll, tänk på att inte ge dina förtöjningslinor till grabbarna som hjälper dig att lägga till utanför hamnkontoret/polisen, det kostar dig 20€. Vi skötte såklart tilläggningen själva.</p>]]></content><author><name>Tony Johansson</name></author><category term="segling" /><summary type="html"><![CDATA[Överseglingen från Italien till Kroatien gick mer eller mindre som väntat. Plattläns med stadig sydlig vind mellan 20 och strax under 40 knop, bortsett från ett f–bannat j–la rullande pga medföljande sjö som haft både lång och god tid på sig att bygga till sig gick det hela som en dans. Vi var glada att vi skapp ha vinden i nosen då det hade varit långt från så “trevligt” som vi hade det.]]></summary></entry><entry><title type="html">Otranto</title><link href="https://yachting.earth/2024/05/13/Otranto.html" rel="alternate" type="text/html" title="Otranto" /><published>2024-05-13T00:00:00+03:00</published><updated>2024-05-13T00:00:00+03:00</updated><id>https://yachting.earth/2024/05/13/Otranto</id><content type="html" xml:base="https://yachting.earth/2024/05/13/Otranto.html"><![CDATA[<p>Vår initiala plan om att ta oss till Brindisi börjar så sakta ändras tillsammans med väderprognoserna som trillar in några gånger per dag. Som det ser ut nu ska skulle vi utan några problem kunna ta oss till Brindisi som ligger ett par dagars segling norrut längs den italienska östkusten men sen verkar det som att vi kommer bli fast där då den sydliga vinden kommer ta slut om någon veckas tid. Vår plan är nu att fortsätta norrut med ett kort hopp till byn Otrando för att sedan åka med den sydliga vinden rakt norrut direkt till Dubrovnik i Kroatien.</p>

<p><img src="otranto.png" alt="" /></p>

<p>Även om Otranto verkar vara en trevlig liten by valde vi att inte stanna mer än på ankringen utanför då vi hittat en spricka i aluminiumprofilen som håller vårt storsegel på plats. Då vindarna de kommande dagarna är sydliga och vi ska gå rakt norrut passar det oss fint att inte använda storen och bara segla med vår genua (förseglet) då Malön är masthead-riggad. Förenklat betyder det att förseglet är det stora och mer drivande seglet på båten, i vårt fall är förseglet nästan 20m2 större än “storseglet”. Extremt logiskt…</p>

<p>Gällande den där sprickan i profilen, vi kommer såklart behöva byta den nedersta delen av profilen men då vi inte är vidare intresserade av att ligga och vänta på att Reckmann ska skicka en ny till oss blir det en Mc Guyver lösning med hjälp av rostfria plåtar ombord som byggs ihop till en extender då sprickan tack och lov är precis vid infästningen av hydralmotorn och profilen. Förmodligen en gamal stressfraktur som börjat växa till sig. Även om det är trist så var det en hisklig tur att det upptäcktes då ett profilbrott skulle resultera i att seglet skulle rullats ut och att vi skulle vara tvungna att plocka ner det den vanliga vägen vilket i sig inte är ett problem men enligt Murphys lag så hade det såklart skett när det  blåst som mest och då hade det inte varit fullt lika simpelt att hantera.</p>

<p>Uppdatering följer.</p>]]></content><author><name>Tony Johansson</name></author><category term="segling" /><summary type="html"><![CDATA[Vår initiala plan om att ta oss till Brindisi börjar så sakta ändras tillsammans med väderprognoserna som trillar in några gånger per dag. Som det ser ut nu ska skulle vi utan några problem kunna ta oss till Brindisi som ligger ett par dagars segling norrut längs den italienska östkusten men sen verkar det som att vi kommer bli fast där då den sydliga vinden kommer ta slut om någon veckas tid. Vår plan är nu att fortsätta norrut med ett kort hopp till byn Otrando för att sedan åka med den sydliga vinden rakt norrut direkt till Dubrovnik i Kroatien.]]></summary></entry><entry><title type="html">Santa Maria Di Leuca</title><link href="https://yachting.earth/2024/05/10/Leuca.html" rel="alternate" type="text/html" title="Santa Maria Di Leuca" /><published>2024-05-10T00:00:00+03:00</published><updated>2024-05-10T00:00:00+03:00</updated><id>https://yachting.earth/2024/05/10/Leuca</id><content type="html" xml:base="https://yachting.earth/2024/05/10/Leuca.html"><![CDATA[<p>Efter att ha spenderat några dagar i <a href="../../../2024/05/07/Crotone-istallet-for-Brindisi.html">Crotone</a> för att vänta ut “rätt” väder beslutade vi oss för att segla norrut då det var det minst dåliga av våra alternativ. Antingen ligga kvar och riskera att fastna då en lite för frisk Sirocco var på väg eller ta sikte norrut mot Santa Maria Di Lueca med hjälp av den för tillfället NW vinden.</p>

<p><em>Siroccon är en afrikansk sydlig vind i den här delen av Medelhavet som iofs kan vara praktisk att använda när man ska norrut men den kan blåsa på ganska duktigt vilket i sig kan vara lite besvärligt.</em></p>

<p><img src="leuca.png" alt="" /></p>

<p>Efter en 16 timmar låååång (72Nm/133km) kryssbog med 10-15m/s vind hittade vi fram till stadskajen i Santa Maria Di Leuca där vi förtöjde långsides bland flyktingbåtar och några andra lång &amp; längeseglare. Självklart gillade Moon miljöombytet då han bara vågar sig iland när vi ligger långsides. Till en början höll han sig nära båten precis som han brukar då han inte var så tuff men allt eftersom tiden (och dagarna) gick vågade han sig längre och längre bort i skydd av mörkret. Utan att överdriva märktes det tydligt att han var ute och rände hela nätterna då han var helt utslagen om dagarna. Roligt att se att han får vara “vanlig” katt ibland och inte bara jaga flugor och mygg ombord.</p>

<p><img src="moon-kaj.jpg" alt="" /></p>

<p>Det där med flyktingbåtar som jag nämnde ovan är tråkigt nog en ganska vanlig syn i den här delen av Medelhavet. Det är stulna båtar, vanligtvis “plastic fantasic” båtar av typen Bavaria och andra liknande massproduktionsbåtar runt 45fot. De fylls till bredden med folk (en 46fots/14m Bavaria fick vi veta hade haft närmare 45 personer ombord) som vill fly norrut från Afrika, båtarna seglas eller motoreras sedan till Grekland eller Italien där skepparen sedan överger båten en bit från land och låter folket ombord ta sig iland bäst de kan. Ibland ropar de först ett Mayday för att myndigheterna i landet de är på väg mot ska komma ut och rädda folket ombord, myndigheterna är såklart inte vidare imponerade av att hjälpa dem så i regel fiskas människorna upp av andra länders SAR (Search And Rescue) båtar i området. Båtarna lämpas sedan av vid stadskajer lite varstans där de sedan blir liggande tills de skrotas. Självklart plundras båtarna på allt av värde antingen av andra båtar eller den lokala skeppshandeln (som självklart aldrig skulle erkänna det men som samtidigt säljer extremt billiga prylar av märket Bavaria…).</p>]]></content><author><name>Tony Johansson</name></author><category term="segling" /><summary type="html"><![CDATA[Efter att ha spenderat några dagar i Crotone för att vänta ut “rätt” väder beslutade vi oss för att segla norrut då det var det minst dåliga av våra alternativ. Antingen ligga kvar och riskera att fastna då en lite för frisk Sirocco var på väg eller ta sikte norrut mot Santa Maria Di Lueca med hjälp av den för tillfället NW vinden.]]></summary></entry><entry><title type="html">Norrut mot Brindisi</title><link href="https://yachting.earth/2024/05/07/Crotone-istallet-for-Brindisi.html" rel="alternate" type="text/html" title="Norrut mot Brindisi" /><published>2024-05-07T00:00:00+03:00</published><updated>2024-05-07T00:00:00+03:00</updated><id>https://yachting.earth/2024/05/07/Crotone-istallet-for-Brindisi</id><content type="html" xml:base="https://yachting.earth/2024/05/07/Crotone-istallet-for-Brindisi.html"><![CDATA[<p>Efter mer eller mindre en vecka i Siracusa kom det efterlängtade väderfönstret vi väntat på, nästan 4 dagar med lagom av vind från syd. Vår plan var att åka med vädret hela vägen till Brindisi strax norr om Italiens “klack”.</p>

<p>Självklart blev det inte så då vinden valde att kasta in handsken efter ett och ett halvt dygn i höjd med Crotone där vi valde att stanna. Nu var det inte hela världen då varken Freya eller matroserna riktigt har fått ordning på sina rutiner och sjöben.</p>

<p><img src="crotone.png" alt="" /></p>

<p>Förutom att vara en helt vanlig Italiensk stad har Crotone ett ganska unikt varv, i alla fall för att vara här i Italien, där man som båtägare får arbeta på sin egen båt när den väl ligger på land. Antingen är det så att det finns en regel som varvet i Crotone inte bryr sig om eller så har mer eller mindre samtliga varv (alla som vi känner till) i Italien gått bildat någon form av kartell där de endast tillåter sin egna personal att arbeta på båtar. Just idag spelar det inte oss någon större roll men vi passade såklart på att smita förbi varvet och kika in då vi förr eller senare behöver lyfta Freya.</p>

<p>Vår plan var att ankra strax söder om marinan och krypa så nära land vi bara vågar för att komma undan den nord/nordostliga vinden och vågorna som ska komma de närmsta dagarna tillsammans med både regn och åska. När vi närmade oss låg det såklart redan en båt på “vår” utsedda plats och i mörkret är det alltid lite extra spännande att bedöma avstånd.</p>

<p>Det är bland annat vid sådana här tillfällen som radarn kommer till sin rätt. På bilden nedan ser man tydligt vågbrytaren strax söder om oss och den gröna blippen som är båten som “stal” vår plats strax utanför oss. Med hjälp av radarn var det en barnlek att smyga in och lägga oss 150 m från stranden (170 om vi ska vara petiga) med lagom svängrum åt alla håll.</p>

<p>Ekolodet skvallrade om att det var 2,5 meter djupt där vi ankrade och strax över 2,1 meter där det var som grundast om vi skulle vända aktern in mot stranden, hela 25 cm tillgodo! :)</p>

<p><img src="crotone-radar.png" alt="" /></p>

<p>Sjökortet över samma plats
<img src="crotone-map.jpeg" alt="" /></p>

<p>När vi utsövda och på glatt humör dagen efter tittade närmre på det kommande vädret tog vi en runda in till marinan och prutade oss till en billig plats då vi inte alls var sugna på att ligga och rulla på ankringen de kommande dagarna då dyningar och vågor skulle smyga runt udden oavsett hur långt in mot stranden vi skulle ta oss. 30€ per natt var en billig peng för att få sova gott ett par nätter.</p>]]></content><author><name>Tony Johansson</name></author><category term="segling" /><summary type="html"><![CDATA[Efter mer eller mindre en vecka i Siracusa kom det efterlängtade väderfönstret vi väntat på, nästan 4 dagar med lagom av vind från syd. Vår plan var att åka med vädret hela vägen till Brindisi strax norr om Italiens “klack”.]]></summary></entry></feed>